<html>
<head>
<link rel="stylesheet" type="text/css" href="herl.css">
</head>
<body>
<h1 align="center">Чай і кава інформація</h1>
<img src="coffee.jpg" align="left">
<h2>В Європі першу точну і повну характеристику кавового дерева дав Просперо Альпіні, італійський лікар з Падуї після того, як в 1591 році Альпіні супроводжував венеціанське посольство в Єгипет. Перша чашка кави була запропонована європейцям у Римі в 1626 році папським нунцієм делла Валлє, який пристрастився до кави в Ірані. Через 20 років з'явилася перша кав'ярня у Венеції, потім кав'ярні з'явилися в Марселі і Франції. Вважається, що таким чином була засвідчена зростаюча популярність кави в ряді європейських країн. Тим не менш необхідно відзначити, що лікарі тих часів повстали проти вживання кави.

Перша відома згадка кави у Франції належить торговцю кави Філіпу Сильвестру Дюфуру. Дюфур посилається на праці перського лікаря Мухаммада ібн Закарія Рази, відомого на Заході під ім'ям Разес (850—922). У своїй медичній енциклопедії Разес називає каву „банчумом“. Вивчивши цю працю, фахівці прийшли до висновку, що цілющі властивості кави були відомі стародавнім лікарям ще до нашої ери. Один із перших найбільш значущих авторів, що писали про каву, Абд аль-Кадір ал-Джазірі, опублікував у 1587 році роботу „Umdat al safwa fi hill al-qahwa“, в якій детально описав історію кави. Як писав ал-Джазірі, першою людиною, що спробувала каву, в 1454 році був муфтій Адена, шейх Джамал аль-Дін аль-Дхабхані. Незабаром після цього арабські торговці доставили кавові зерна в Аравію, де розвели першу в світі кавову плантацію на території сучасного Ємену. Араби називали напій, виготовлений з цієї рослини „кахва“ (в перекладі з арабської „відганяючий сон“) — на цьому базується друга версія походження слова „кава“. Також необхідно відзначити, що суфісти були одними з перших, хто почав використовувати каву як засіб боротьби зі сном. З Аравії кава була відправлена в Мекку та Медіну, а також інші великі міста, такі як Каїр, Дамаск, Багдад та Стамбул. В країнах Арабського Магрибу (Алжир, Лівія, Туніс, Марокко) кава стала відомою в XV столітті, після входження до складу Османської імперії. У 1633 році після антиосманського повстання Ємен встановив прямі торгівельні зв'язки з європейськими країнами, почавши постачання кави „Мокко“. Саме в цей період настав розквіт порту як головного кавового торгового центру. Час розквіту збігся із загальним економічним піднесенням країни, яку з цього часу стали називати „Найщасливіша“ (від слова „яман“ — щасливий). Варто також відзначити, що Моха дала назву сорту кави, вирощеної в Аравії.

Назва відомої в світі кави Моха походить від назви порту Ал Моха, з якого до двадцятих років XVIII століття велася активна торгівля кавовими зернами. Потім, з початком широкого виробництва кави в інших країнах, роль і значення порту як головного центру міжнародної торгівлі кавою різко впали. В 1511 році на Соборі юристів, що відбувся в Мецці, кава ім'ям Аллаха була проклята, а напій, зварений з її зерен, визнаний „одурманюючим зіллям диявола“ та заборонений до вживання. Хто не підкорився жорстоко карали: відрізали язик, а часом і страчали — зашивали в мішок з-під кавових зерен і кидали в море</h2>
<img src="tea.jpg" align="left">
<h2>Люди в різних частинах планети використовувало відвари з рослин, що містили збуджувальні речовини: кавове дерево, какао, парагвайський падуб, паулінія купана, кока та ін.

До появи чаю в Україні та Європі пили різні напої — навари, узвари з місцевих рослин. Чай частково витіснив багатовікову практику виготовлення різних освіжаючих, тонізуючих, зігріваючих напоїв. Популярними рослинами для заварювання в Україні були листя іван-чаю, гадючника, яблуні, материнки, чорниці, чебрецю, ожини, малини пелюстки шипшини, квіти таволги звіробоєлистої, звіробою, липи, сухі плоди малини, горобини, корені споришу живородного, гілки малини, вишні, шипшини, яблуні, смородини.Саме в Китаї стали вперше вживати чай як ліки, а потім — і як напій. Саме від китайської назви чаю («ті» у південних діалектах, «ча» в північних і в кантонському) походять назви чаю в різних мовах, причому вибір північної або південної вимови вказує на основний спосіб доставки чаю — відповідно, сушею або морем.

Вже за династії Хань чай застосовували як ліки; у роки Тан стали вживати його як напій. До другої половини першого тисячоліття сформувалися традиції вживання цього напою, китайці відмовилися від варіння чаю, яке раніше практикувалося, і перестали додавати в чай сіль. Лу Юй написав «Канон чаю» (Ча Цзин). У той час чай зазвичай виробляли у вигляді брикетів, перед заварюванням товкли у ступці. Багато для популяризації чаю як напою та чайної церемонії зробив Лу Тун. За династії Сун у вжиток увійшов листовий чай і чай у вигляді порошку (його збивали віночком з невеликою кількістю води), а чаювання перетворилося на вишукане проведення часу, вершиною якого була Сунська чайна церемонія. Саме такий варіант приготування чаю запозичили японці, пізніше включивши його до своєї чайної церемонії.</h2>
</body>
</html>